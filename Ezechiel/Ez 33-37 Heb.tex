\documentclass[12pt,a4paper,titlepage]{article}
\usepackage{parskip}  %gestion des espaces entre paragraphes
\usepackage{enumitem}
\def \verseSpace{\vskip 0.45em}
\def \parSpace{\vskip 1.2em}
\def \decalage{\hspace*{0.5cm}~}
\def \pscolor{red} %couleur de la numérotation des versets
\usepackage{titlesec} %gestion des formats de titre
\usepackage{xcolor}
\usepackage{graphicx}
\usepackage{geometry}
\usepackage{fancyhdr}
%\usepackage[french]{babel}

\usepackage{fontspec}
\usepackage{polyglossia}
\setdefaultlanguage{french}
\setotherlanguages{hebrew}
\newfontfamily\hebrewfont[Script=Hebrew]{SBL Hebrew}
%\newfontfamily\libertinefont{Linux Libertine O}
\usepackage{libertine} %police utilisée

\geometry{
  twoside=false,
  left=20mm,
  right=20mm,
  top=20mm,
  bottom=20mm
  }
  
  \titleformat{\section}
  {\Large\bfseries\scshape}{\thesection}{5em}{}



%%%%% variables pour la numérotation des versets %%%%%%
\def \pslabelsep{0.8em} %distance entre le numéro de verset et le texte
\def \psleftmargin{0em} %marge à gauche lors de la numérotation des versets de psaumes

\begin{document}

\pagestyle{fancy}
\fancyhf{} % Efface les en-têtes et pieds de page par défaut
\fancyfoot[R]{\footnotesize{}} % Affiche le numéro de page centré dans le pied de page
\renewcommand{\headrulewidth}{0pt} % Supprime la ligne horizontale en haut de chaque page

\noindent
\section*{}
\subsection*{}
\vspace{-0.6mm}
\begin{hebrew}
\begin{enumerate}[leftmargin=\psleftmargin, labelsep=\pslabelsep, label=\fontspec{Linux Libertine}\arabic*, font=\color{\pscolor}\small\textsuperscript, parsep=0em, itemsep=0em, topsep=0em]
            \item וַיְהִ֥י דְבַר־יְהוָ֖ה אֵלַ֥י לֵאמֹֽר׃
            \item \texthebrew{בֶּן־אָדָ֗ם דַּבֵּ֤ר אֶל־בְּנֵֽי־עַמְּךָ֙ וְאָמַרְתָּ֣ אֲלֵיהֶ֔ם \\ אֶ֕רֶץ כִּֽי־אָבִ֥יא עָלֶ֖יהָ חָ֑רֶב \\ וְלָקְח֙וּ עַם־הָאָ֜רֶץ אִ֤ישׁ אֶחָד֙ מִקְצֵיהֶ֔ם וְנָתְנ֥וּ אֹת֛וֹ לָהֶ֖ם לְצֹפֶֽה׃}
            \item \texthebrew{וְרָאָ֥ה אֶת־הַחֶ֖רֶב בָּאָ֣ה עַל־הָאָ֑רֶץ וְתָקַ֥ע בַּשּׁוֹפָ֖ר וְהִזְהִ֥יר אֶת־הָעָֽם׃}
            \item \texthebrew{וְשָׁמַ֙ע הַשֹּׁמֵ֜עַ אֶת־ק֤וֹל הַשּׁוֹפָר֙ וְלֹ֣א נִזְהָ֔ר \\ וַתָּ֥בוֹא חֶ֖רֶב וַתִּקָּחֵ֑הוּ דָּמ֥וֹ בְרֹאשׁ֖וֹ יִֽהְיֶֽה׃}
            \item \texthebrew{אֵת֩ ק֙וֹל הַשּׁוֹפָ֤ר שָׁמַע֙ וְלֹ֣א נִזְהָ֔ר \\ דָּמ֖וֹ בּ֣וֹ יִֽהְיֶ֑ה \\ וְה֥וּא נִזְהָ֖ר נַפְשׁ֥וֹ מִלֵּֽט׃}
            \item \texthebrew{וְ֠הַצֹּפֶה כִּֽי־יִרְאֶ֙ה אֶת־הַחֶ֜רֶב בָּאָ֗ה וְלֹֽא־תָקַ֤ע בַּשּׁוֹפָר֙ וְהָעָ֣ם לֹֽא־נִזְהָ֔ר \\ וַתָּב֣וֹא חֶ֔רֶב וַתִּקַּ֥ח מֵהֶ֖ם נָ֑פֶשׁ \\ ה֚וּא בַּעֲוֹנ֣וֹ נִלְקָ֔ח \\ וְדָמ֖וֹ מִיַּֽד־הַצֹּפֶ֥ה אֶדְרֹֽשׁ׃ ס}\parSpace
                  %verset 7:
            \item \texthebrew{וְאַתָּ֣ה בֶן־אָדָ֔ם צֹפֶ֥ה נְתַתִּ֖יךָ לְבֵ֣ית יִשְׂרָאֵ֑ל \\ וְשָׁמַעְתָּ֤ מִפִּי֙ דָּבָ֔ר וְהִזְהַרְתָּ֥ אֹתָ֖ם מִמֶּֽנִּי׃}
            \item \texthebrew{בְּאָמְרִ֣י לָרָשָׁ֗ע \\ רָשָׁע֙ מ֣וֹת תָּמ֔וּת \\ וְלֹ֣א דִבַּ֔רְתָּ לְהַזְהִ֥יר רָשָׁ֖ע מִדַּרְכּ֑וֹ \\ ה֤וּא רָשָׁע֙ בַּעֲוֹנ֣וֹ יָמ֔וּת \\ וְדָמ֖וֹ מִיָּדְךָ֥ אֲבַקֵּֽשׁ׃}
            \item \texthebrew{וְ֠אַתָּה כִּֽי־הִזְהַ֙רְתָּ רָשָׁ֤ע מִדַּרְכּוֹ֙ לָשׁ֣וּב מִמֶּ֔נָּה \\ וְלֹא־שָׁ֖ב מִדַּרְכּ֑וֹ \\ ה֚וּא בַּעֲוֹנ֣וֹ יָמ֔וּת \\ וְאַתָּ֖ה נַפְשְׁךָ֥ הִצַּֽלְתָּ׃ ס}\parSpace
                  %verset 10:
            \item \texthebrew{וְאַתָּ֣ה בֶן־אָדָ֗ם אֱמֹר֙ אֶל־בֵּ֣ית יִשְׂרָאֵ֔ל \\ כֵּ֤ן אֲמַרְתֶּם֙ \\ לֵאמֹ֔ר כִּֽי־פְשָׁעֵ֥ינוּ וְחַטֹּאתֵ֖ינוּ עָלֵ֑ינוּ \\ וּבָ֛ם אֲנַ֥חְנוּ נְמַקִּ֖ים \\ וְאֵ֥יךְ נִֽחְיֶֽה׃}
            \item \texthebrew{אֱמֹ֙ר אֲלֵיהֶ֜ם חַי־אָ֣נִי׀ נְאֻ֣ם׀ אֲדֹנָ֣י יְהוִ֗ה \\ אִם־אֶחְפֹּץ֙ בְּמ֣וֹת הָרָשָׁ֔ע \\ כִּ֣י אִם־בְּשׁ֥וּב רָשָׁ֛ע מִדַּרְכּ֖וֹ וְחָיָ֑ה \\ שׁ֣וּבוּ שׁ֜וּבוּ מִדַּרְכֵיכֶ֧ם הָרָעִ֛ים \\ וְלָ֥מָּה תָמ֖וּתוּ בֵּ֥ית יִשְׂרָאֵֽל׃ פ}\verseSpace
                  %verset 12:
            \item \texthebrew{וְאַתָּ֣ה בֶן־אָדָ֗ם אֱמֹ֤ר אֶל־בְּנֵֽי־עַמְּךָ֙ \\ צִדְקַ֣ת הַצַּדִּ֗יק לֹ֤א תַצִּילֶ֙נּוּ֙ בְּי֣וֹם פִּשְׁע֔וֹ \\ וְרִשְׁעַ֤ת הָֽרָשָׁע֙ לֹֽא־יִכָּ֣שֶׁל בָּ֔הּ בְּי֖וֹם שׁוּב֣וֹ מֵֽרִשְׁע֑וֹ \\ וְצַדִּ֗יק לֹ֥א יוּכַ֛ל לִֽחְי֥וֹת בָּ֖הּ בְּי֥וֹם חֲטֹאתֽוֹ׃}
            \item \texthebrew{בְּאָמְרִ֤י לַצַּדִּיק֙ חָיֹ֣ה יִֽחְיֶ֔ה \\ וְהֽוּא־בָטַ֥ח עַל־צִדְקָת֖וֹ וְעָ֣שָׂה עָ֑וֶל \\ כָּל־צִדְקֹתָיו֙ לֹ֣א תִזָּכַ֔רְנָה \\ וּבְעַוְל֥וֹ אֲשֶׁר־עָשָׂ֖ה בּ֥וֹ יָמֽוּת׃}
            \item \texthebrew{וּבְאָמְרִ֥י לָֽרָשָׁ֖ע \\ מ֣וֹת תָּמ֑וּת \\ וְשָׁב֙ מֵֽחַטָּאת֔וֹ וְעָשָׂ֥ה מִשְׁפָּ֖ט וּצְדָקָֽה׃}
            \item \texthebrew{חֲבֹ֙ל יָשִׁ֤יב רָשָׁע֙ גְּזֵלָ֣ה יְשַׁלֵּ֔ם בְּחֻקּ֤וֹת \\ הַֽחַיִּים֙ הָלַ֔ךְ לְבִלְתִּ֖י עֲשׂ֣וֹת עָ֑וֶל \\ חָי֥וֹ יִֽחְיֶ֖ה לֹ֥א יָמֽוּת׃}
            \item \texthebrew{כָּל־חַטֹּאתָיו֙ אֲשֶׁ֣ר חָטָ֔א לֹ֥א תִזָּכַ֖רְנָה ל֑וֹ \\ מִשְׁפָּ֧ט וּצְדָקָ֛ה עָשָׂ֖ה חָי֥וֹ יִֽחְיֶֽה׃}\verseSpace
            \item \texthebrew{וְאָמְרוּ֙ בְּנֵ֣י עַמְּךָ֔ \\ לֹ֥א יִתָּכֵ֖ן דֶּ֣רֶךְ אֲדֹנָ֑י \\ וְהֵ֖מָּה דַּרְכָּ֥ם לֹֽא־יִתָּכֵֽן׃}
            \item \texthebrew{בְּשׁוּב־צַדִּ֥יק מִצִּדְקָת֖וֹ וְעָ֣שָׂה עָ֑וֶל וּמֵ֖ת בָּהֶֽם׃}
            \item \texthebrew{וּבְשׁ֤וּב רָשָׁע֙ מֵֽרִשְׁעָת֔וֹ וְעָשָׂ֥ה מִשְׁפָּ֖ט וּצְדָקָ֑ה עֲלֵיהֶ֖ם ה֥וּא יִֽחְיֶֽה׃}
            \item \texthebrew{וַאֲמַרְתֶּ֕ם \\ לֹ֥א יִתָּכֵ֖ן דֶּ֣רֶךְ אֲדֹנָ֑י \\ אִ֧ישׁ כִּדְרָכָ֛יו אֶשְׁפּ֥וֹט אֶתְכֶ֖ם בֵּ֥ית יִשְׂרָאֵֽל׃ פ}\parSpace
            \subsection*{}
            \vspace{-0.6mm}
                  %verset 21:
            \item \texthebrew{וַיְהִ֞י בִּשְׁתֵּ֧י עֶשְׂרֵ֣ה שָׁנָ֗ה בָּעֲשִׂרִ֛י בַּחֲמִשָּׁ֥ה לַחֹ֖דֶשׁ לְגָלוּתֵ֑נוּ \\ בָּא־אֵלַ֙י הַפָּלִ֧יט מִירוּשָׁלִַ֛ם לֵאמֹ֖ר \\ הֻכְּתָ֥ה הָעִֽיר׃}
            \item \texthebrew{וְיַד־יְהוָה֩ הָיְתָ֙ה אֵלַ֜י בָּעֶ֗רֶב לִפְנֵי֙ בּ֣וֹא הַפָּלִ֔יט \\ וַיִּפְתַּ֣ח אֶת־פִּ֔י עַד־בּ֥וֹא אֵלַ֖י בַּבֹּ֑קֶר \\ וַיִּפָּ֣תַח פִּ֔י וְלֹ֥א נֶאֱלַ֖מְתִּי עֽוֹד׃ פ}\verseSpace
            \item \texthebrew{וַיְהִ֥י דְבַר־יְהֹוָ֖ה אֵלַ֥י לֵאמֹֽר׃}
            \item \texthebrew{בֶּן־אָדָ֗ם יֹ֠שְׁבֵי הֶחֳרָב֙וֹת הָאֵ֜לֶּה עַל־אַדְמַ֤ת יִשְׂרָאֵל֙ אֹמְרִ֣ים לֵאמֹ֔ר \\ אֶחָד֙ הָיָ֣ה אַבְרָהָ֔ם וַיִּירַ֖שׁ אֶת־הָאָ֑רֶץ \\ וַאֲנַ֣חְנוּ רַבִּ֔ים לָ֛נוּ נִתְּנָ֥ה הָאָ֖רֶץ לְמוֹרָשָֽׁה׃ ס}\verseSpace

            \item \texthebrew{לָכֵן֩ אֱמֹ֙ר אֲלֵיהֶ֜ם \\ כֹּֽה־אָמַ֣ר׀ אֲדֹנָ֣י יְהֹוִ֗ה \\ עַל־הַדָּ֧ם׀ תֹּאכֵ֛לוּ \\ וְעֵינֵכֶ֛ם תִּשְׂא֥וּ אֶל־גִּלּוּלֵיכֶ֖ם \\ וְדָ֣ם תִּשְׁפֹּ֑כוּ \\ וְהָאָ֖רֶץ תִּירָֽשׁוּ׃}
            \item \texthebrew{עֲמַדְתֶּ֤ם עַֽל־חַרְבְּכֶם֙ \\ עֲשִׂיתֶ֣ן תּוֹעֵבָ֔ה \\ וְאִ֛ישׁ אֶת־אֵ֥שֶׁת רֵעֵ֖הוּ טִמֵּאתֶ֑ם \\ וְהָאָ֖רֶץ תִּירָֽשׁוּ׃ ס}\verseSpace
                  %verset 27:
            \item \texthebrew{כֹּֽה־תֹאמַ֙ר אֲלֵהֶ֜ם כֹּה־אָמַ֙ר אֲדֹנָ֣י יְהוִה֘ \\ חַי־אָנִי֒ אִם־לֹ֞א אֲשֶׁ֤ר בֶּֽחֳרָבוֹת֙ בַּחֶ֣רֶב יִפֹּ֔לוּ \\ וַֽאֲשֶׁר֙ עַל־פְּנֵ֣י הַשָּׂדֶ֔ה לַחַיָּ֥ה נְתַתִּ֖יו לְאָכְל֑וֹ \\ וַאֲשֶׁ֛ר בַּמְּצָד֥וֹת וּבַמְּעָר֖וֹת בַּדֶּ֥בֶר יָמֽוּתוּ׃}
            \item \texthebrew{וְנָתַתִּ֤י אֶת־הָאָ֙רֶץ֙ שְׁמָמָ֣ה וּמְשַׁמָּ֔ה וְנִשְׁבַּ֖ת גְּא֣וֹן עֻזָּ֑הּ \\ וְשָֽׁמְמ֛וּ הָרֵ֥י יִשְׂרָאֵ֖ל מֵאֵ֥ין עוֹבֵֽר׃}
            \item \texthebrew{וְיָדְע֖וּ כִּֽי־אֲנִ֣י יְהוָ֑ה \\ בְּתִתִּ֤י אֶת־הָאָ֙רֶץ֙ שְׁמָמָ֣ה וּמְשַׁמָּ֔ה \\ עַ֥ל כָּל־תּוֹעֲבֹתָ֖ם אֲשֶׁ֥ר עָשֽׂוּ׃ ס}
                  \newpage
                  %verset 30:
            \item \texthebrew{וְאַתָּ֣ה בֶן־אָדָ֔ם \\ בְּנֵ֣י עַמְּךָ֗ הַנִּדְבָּרִ֤ים בְּךָ֙ אֵ֣צֶל הַקִּיר֔וֹת וּבְפִתְחֵ֖י הַבָּתִּ֑ים \\ וְדִבֶּר־חַ֣ד אֶת־אַחַ֗ד אִ֤ישׁ אֶת־אָחִיו֙ \\ לֵאמֹ֔ר \\ בֹּֽאוּ־נָ֣א וְשִׁמְע֔וּ מָ֣ה הַדָּבָ֔ר הַיּוֹצֵ֖א מֵאֵ֥ת יְהוָֽה׃}\verseSpace
            \item \texthebrew{וְיָב֣וֹאוּ אֵ֠לֶיךָ כִּמְבוֹא־עָ֞ם \\ וְיֵשְׁב֤וּ לְפָנֶ֙יךָ֙ עַמִּ֔י \\ וְשָֽׁמְעוּ֙ אֶת־דְּבָרֶ֔יךָ וְאוֹתָ֖ם לֹ֣א יַֽעֲשׂ֑וּ \\ כִּֽי־עֲגָבִ֤ים בְּפִיהֶם֙ הֵ֣מָּה עֹשִׂ֔ים אַחֲרֵ֥י \\ בִצְעָ֖ם לִבָּ֥ם הֹלֵֽךְ׃}\verseSpace
            \item \texthebrew{וְהִנְּךָ֤ לָהֶם֙ כְּשִׁ֣יר עֲגָבִ֔ים יְפֵ֥ה \\ ק֖וֹל וּמֵטִ֣ב נַגֵּ֑ן \\ וְשָֽׁמְעוּ֙ אֶת־דְּבָרֶ֔יךָ וְעֹשִׂ֥ים אֵינָ֖ם אוֹתָֽם׃}\verseSpace
            \item \texthebrew{וּבְבֹאָ֑הּ הִנֵּ֣ה בָאָ֔ה \\ וְיָ֣דְע֔וּ כִּ֥י נָבִ֖יא הָיָ֥ה בְתוֹכָֽם׃ ס}
      \end{enumerate}

\newpage

%CHAPITRE 34
\section*{}
\subsection*{}
\vspace{-0.6mm}
\begin{enumerate}[leftmargin=\psleftmargin, labelsep=\pslabelsep, label=\fontspec{Linux Libertine}\arabic*, font=\color{\pscolor}\small\textsuperscript, parsep=0em, itemsep=0em, topsep=0em]
      \item \texthebrew{וַיְהִ֥י דְבַר־יְהוָ֖ה אֵלַ֥י לֵאמֹֽר׃}
      \item \texthebrew{ בֶּן־אָדָ֕ם הִנָּבֵ֖א עַל־רוֹעֵ֣י יִשְׂרָאֵ֑ל \\ הִנָּבֵ֣א וְאָמַרְתָּ֩ אֲלֵיהֶ֙ם לָרֹעִ֜ים \\ כֹּ֥ה אָמַ֣ר׀ אֲדֹנָ֣י יְהוִ֗ה \\ ה֤וֹי רֹעֵֽי־יִשְׂרָאֵל֙ אֲשֶׁ֤ר הָיוּ֙ רֹעִ֣ים אוֹתָ֔ם \\ הֲל֣וֹא הַצֹּ֔אן יִרְע֖וּ הָרֹעִֽים׃}
      \item \texthebrew{אֶת־הַחֵ֤לֶב תֹּאכֵ֙לוּ֙ וְאֶת־הַצֶּ֣מֶר תִּלְבָּ֔שׁוּ הַבְּרִיאָ֖ה תִּזְבָּ֑חוּ \\ הַצֹּ֖אן לֹ֥א תִרְעֽוּ׃}
      \item \texthebrew{אֶֽת־הַנַּחְלוֹת֩ לֹ֙א חִזַּקְתֶּ֜ם \\ וְאֶת־הַחוֹלָ֣ה לֹֽא־רִפֵּאתֶ֗ם \\ וְלַנִּשְׁבֶּ֙רֶת֙ לֹ֣א חֲבַשְׁתֶּ֔ם \\ וְאֶת־הַנִּדַּ֙חַת֙ לֹ֣א הֲשֵׁבֹתֶ֔ם \\ וְאֶת־הָאֹבֶ֖דֶת לֹ֣א בִקַּשְׁתֶּ֑ם \\ וּבְחָזְקָ֛ה רְדִיתֶ֥ם אֹתָ֖ם וּבְפָֽרֶךְ׃}
      \item \texthebrew{וַתְּפוּצֶ֖ינָה מִבְּלִ֣י רֹעֶ֑ה \\ וַתִּהְיֶ֧ינָה לְאָכְלָ֛ה לְכָל־חַיַּ֥ת הַשָּׂדֶ֖ה \\ וַתְּפוּצֶֽינָה׃}
      \item \texthebrew{יִשְׁגּ֤וּ צֹאנִי֙ בְּכָל־הֶ֣הָרִ֔ים וְעַ֖ל כָּל־גִּבְעָ֣ה רָמָ֑ה \\ וְעַ֙ל כָּל־פְּנֵ֤י הָאָ֙רֶץ֙ נָפֹ֣צוּ צֹאנִ֔י וְאֵ֥ין דּוֹרֵ֖שׁ \\ וְאֵ֥ין מְבַקֵּֽשׁ׃}
      \item \texthebrew{לָכֵ֣ן רֹעִ֔ים שִׁמְע֖וּ אֶת־דְּבַ֥ר יְהוָֽה׃}
      \item \texthebrew{חַי־אָ֜נִי נְאֻ֣ם׀ אֲדֹנָ֣י יְהוִ֗ה \\ אִם־לֹ֣א יַ֣עַן הֱיֽוֹת־צֹאנִ֣י׀ לָבַ֡ז \\ וַתִּֽהְיֶינָה֩ צֹאנִ֙י לְאָכְלָ֜ה לְכָל־חַיַּ֤ת הַשָּׂדֶה֙ מֵאֵ֣ין רֹעֶ֔ה \\ וְלֹֽא־דָרְשׁ֥וּ רֹעַ֖י אֶת־צֹאנִ֑י \\ וַיִּרְע֤וּ הָֽרֹעִים֙ אוֹתָ֔ם וְאֶת־צֹאנִ֖י לֹ֥א רָעֽוּ׃ ס}
            %verset 9:
      \item \texthebrew{לָכֵן֙ הָֽרֹעִ֔ים שִׁמְע֖וּ דְּבַר־יְהוָֽה׃}
      \item \texthebrew{כֹּה־אָמַ֞ר אֲדֹנָ֣י יְהוִ֗ה \\ הִנְנִ֙י אֶֽל־הָרֹעִ֜ים \\ וְֽדָרַשְׁתִּ֧י אֶת־צֹאנִ֣י מִיָּדָ֗ם \\ וְהִשְׁבַּתִּים֙ מֵרְע֣וֹת צֹ֔אן \\ וְלֹא־יִרְע֥וּ ע֛וֹד הָרֹעִ֖ים אוֹתָ֑ם \\ וְהִצַּלְתִּ֤י צֹאנִי֙ מִפִּיהֶ֔ם \\ וְלֹֽא־תִהְיֶ֥יןָ לָהֶ֖ם לְאָכְלָֽה׃ ס}\parSpace
            %verset 11:
      \item \texthebrew{כִּ֛י כֹּ֥ה אָמַ֖ר אֲדֹנָ֣י יְהוִ֑ה \\ הִנְנִי־אָ֕נִי וְדָרַשְׁתִּ֥י אֶת־צֹאנִ֖י וּבִקַּרְתִּֽים׃}
      \item \texthebrew{כְּבַקָּרַת֩ רֹעֶ֙ה עֶדְר֜וֹ בְּיוֹם־הֱיוֹת֤וֹ בְתוֹךְ־צֹאנוֹ֙ נִפְרָשׁ֔וֹת \\ כֵּ֖ן אֲבַקֵּ֣ר אֶת־צֹאנִ֑י \\ וְהִצַּלְתִּ֣י אֶתְהֶ֗ם מִכָּל־הַמְּקוֹמֹת֙ אֲשֶׁ֣ר נָפֹ֣צוּ שָׁ֔ם בְּי֥וֹם עָנָ֖ן וַעֲרָפֶֽל׃}
      \item \texthebrew{וְהוֹצֵאתִ֣ים מִן־הָעַמִּ֗ים \\ וְקִבַּצְתִּים֙ מִן־הָ֣אֲרָצ֔וֹת וַהֲבִיאֹתִ֖ים אֶל־אַדְמָתָ֑ם \\ וּרְעִיתִים֙ אֶל־הָרֵ֣י יִשְׂרָאֵ֔ל \\ בָּאֲפִיקִ֕ים וּבְכֹ֖ל מוֹשְׁבֵ֥י הָאָֽרֶץ׃}
      \item \texthebrew{בְּמִרְעֶה־טּוֹב֙ אֶרְעֶ֣ה אֹתָ֔ם וּבְהָרֵ֥י מְרֽוֹם־יִשְׂרָאֵ֖ל יִהְיֶ֣ה נְוֵהֶ֑ם \\ שָׁ֤ם תִּרְבַּ֙צְנָה֙ בְּנָ֣וֶה טּ֔וֹב וּמִרְעֶ֥ה שָׁמֵ֛ן תִּרְעֶ֖ינָה \\ אֶל־הָרֵ֥י יִשְׂרָאֵֽל׃}
      \item \texthebrew{אֲנִ֙י אֶרְעֶ֤ה צֹאנִי֙ \\ וַאֲנִ֣י אַרְבִּיצֵ֔ם נְאֻ֖ם אֲדֹנָ֥י יְהוִֽה׃}
      \item \texthebrew{אֶת־הָאֹבֶ֤דֶת אֲבַקֵּשׁ֙ \\ וְאֶת־הַנִּדַּ֣חַת אָשִׁ֔יב \\ וְלַנִּשְׁבֶּ֣רֶת אֶחֱבֹ֔שׁ \\ וְאֶת־הַחוֹלָ֖ה אֲחַזֵּ֑ק \\ וְאֶת־הַשְּׁמֵנָ֧ה וְאֶת־הַחֲזָקָ֛ה אַשְׁמִ֖יד \\ אֶרְעֶ֥נָּה בְמִשְׁפָּֽט׃} \parSpace
      \subsection*{}
      \item \texthebrew{וְאַתֵּ֣נָה צֹאנִ֔י כֹּ֥ה אָמַ֖ר אֲדֹנָ֣י יְהוִ֑ה \\ הִנְנִ֤י שֹׁפֵט֙ בֵּֽין־שֶׂ֣ה לָשֶׂ֔ה לָאֵילִ֖ים וְלָעַתּוּדִֽים׃}
      \item \texthebrew{הַמְעַ֣ט מִכֶּ֗ם הַמִּרְעֶ֤ה הַטּוֹב֙ \\ תִּרְע֔וּ וְיֶ֙תֶר֙ מִרְעֵיכֶ֔ם תִּרְמְס֖וּ בְּרַגְלֵיכֶ֑ם \\ וּמִשְׁקַע־מַ֣יִם תִּשְׁתּ֔וּ \\ וְאֵת֙ הַנּ֣וֹתָרִ֔ים בְּרַגְלֵיכֶ֖ם תִּרְפֹּשֽׂוּן׃}
      \item \texthebrew{וְצֹאנִ֑י מִרְמַ֤ס רַגְלֵיכֶם֙ תִּרְעֶ֔ינָה \\ וּמִרְפַּ֥שׂ רַגְלֵיכֶ֖ם תִּשְׁתֶּֽינָה׃ ס}\verseSpace

            %verset 20:
      \item \texthebrew{לָכֵ֗ן כֹּ֥ה אָמַ֛ר אֲדֹנָ֥י יְהוִ֖ה אֲלֵיהֶ֑ם \\ הִנְנִי־אָ֕נִי וְשָֽׁפַטְתִּי֙ בֵּֽין־שֶׂ֣ה בִרְיָ֔ה וּבֵ֥ין שֶׂ֖ה רָזָֽה׃}
      \item \texthebrew{יַ֗עַן בְּצַ֤ד וּבְכָתֵף֙ תֶּהְדֹּ֔פוּ \\ וּבְקַרְנֵיכֶ֥ם תְּנַגְּח֖וּ כָּל־הַנַּחְל֑וֹת \\ עַ֣ד אֲשֶׁ֧ר הֲפִיצוֹתֶ֛ם אוֹתָ֖נָה אֶל־הַחֽוּצָה׃}
      \item \texthebrew{וְהוֹשַׁעְתִּ֣י לְצֹאנִ֔י וְלֹֽא־תִהְיֶ֥ינָה ע֖וֹד לָבַ֑ז \\ וְשָׁ֣פַטְתִּ֔י בֵּ֥ין שֶׂ֖ה לָשֶֽׂה׃}
      \item \texthebrew{וַהֲקִמֹתִ֙י עֲלֵיהֶ֜ם רֹעֶ֤ה אֶחָד֙ \\ וְרָעָ֣ה אֶתְהֶ֔ן אֵ֖ת עַבְדִּ֣י דָוִ֑יד \\ ה֚וּא יִרְעֶ֣ה אֹתָ֔ם וְהֽוּא־יִהְיֶ֥ה לָהֶ֖ן לְרֹעֶֽה׃}
      \item \texthebrew{וַאֲנִ֣י יְהוָ֗ה אֶהְיֶ֤ה לָהֶם֙ לֵֽאלֹהִ֔ים וְעַבְדִּ֥י דָוִ֖ד נָשִׂ֣יא בְתוֹכָ֑ם \\ אֲנִ֥י יְהוָ֖ה דִּבַּֽרְתִּי׃}
      \item \texthebrew{וְכָרַתִּ֤י לָהֶם֙ בְּרִ֣ית שָׁל֔וֹם \\ וְהִשְׁבַּתִּ֥י חַיָּֽה־רָעָ֖ה מִן־הָאָ֑רֶץ \\ וְיָשְׁב֤וּ בַמִּדְבָּר֙ לָבֶ֔טַח וְיָשְׁנ֖וּ בַּיְּעָרִֽים׃}
      \item \texthebrew{וְנָתַתִּ֥י אוֹתָ֛ם וּסְבִיב֥וֹת גִּבְעָתִ֖י בְּרָכָ֑ה \\ וְהוֹרַדְתִּ֤י הַגֶּ֙שֶׁם֙ בְּעִתּ֔וֹ גִּשְׁמֵ֥י בְרָכָ֖ה יִֽהְיֽוּ׃}
      \item \texthebrew{וְנָתַן֩ עֵ֙ץ הַשָּׂדֶ֜ה אֶת־פִּרְי֗וֹ וְהָאָ֙רֶץ֙ תִּתֵּ֣ן יְבוּלָ֔הּ \\ וְהָי֥וּ עַל־אַדְמָתָ֖ם לָבֶ֑טַח \\ וְֽיָדְע֞וּ כִּי־אֲנִ֣י יְהוָ֗ה בְּשִׁבְרִי֙ אֶת־מֹט֣וֹת עֻלָּ֔ם \\ וְהִ֙צַּלְתִּ֔ים מִיַּ֖ד הָעֹבְדִ֥ים בָּהֶֽם׃}
      \item \texthebrew{וְלֹא־יִהְי֙וּ ע֥וֹד בַּז֙ לַגּוֹיִ֔ם וְחַיַּ֥ת הָאָ֖רֶץ לֹ֣א תֹאכְלֵ֑ם \\ וְיָשְׁב֥וּ לָבֶ֖טַח וְאֵ֥ין מַחֲרִֽיד׃}
      \item \texthebrew{וַהֲקִמֹתִ֥י לָהֶ֛ם מַטָּ֖ע לְשֵׁ֑ם \\ וְלֹֽא־יִהְי֙וּ ע֜וֹד אֲסֻפֵ֤י רָעָב֙ בָּאָ֔רֶץ \\ וְלֹֽא־יִשְׂא֥וּ ע֖וֹד כְּלִמַּ֥ת הַגּוֹיִֽם׃}
      \item \texthebrew{וְיָדְע֗וּ כִּ֣י אֲנִ֧י יְהוָ֛ה אֱלֹהֵיהֶ֖ם אִתָּ֑ם \\ וְהֵ֗מָּה עַמִּי֙ בֵּ֣ית יִשְׂרָאֵ֔ל נְאֻ֖ם אֲדֹנָ֥י יְהוִֽה׃}
      \item \texthebrew{וְאַתֵּ֥ן צֹאנִ֛י צֹ֥אן מַרְעִיתִ֖י אָדָ֣ם אַתֶּ֑ם \\ אֲנִי֙ אֱלֹ֣הֵיכֶ֔ם נְאֻ֖ם אֲדֹנָ֥י יְהוִֽה׃ פ}
\end{enumerate}
\newpage

%CHAPITRE 35
\subsection*{}
\section*{}
\vspace{-0.6mm}
\begin{enumerate}[leftmargin=\psleftmargin, labelsep=\pslabelsep, label=\fontspec{Linux Libertine}\arabic*, font=\color{\pscolor}\small\textsuperscript, parsep=0em, itemsep=0em, topsep=0em]
      \item \texthebrew{וַיְהִ֥י דְבַר־יְהוָ֖ה אֵלַ֥י לֵאמֹֽר׃}
      \item \texthebrew{בֶּן־אָדָ֕ם שִׂ֥ים פָּנֶ֖יךָ עַל־הַ֣ר שֵׂעִ֑יר \\ וְהִנָּבֵ֖א עָלָֽיו׃}
      \item \texthebrew{וְאָמַ֣רְתָּ לּ֗וֹ\\  כֹּ֤ה אָמַר֙ אֲדֹנָ֣י יְהוִ֔ה \\ הִנְנִ֥י אֵלֶ֖יךָ הַר־שֵׂעִ֑יר \\ וְנָטִ֤יתִי יָדִי֙ עָלֶ֔יךָ וּנְתַתִּ֖יךָ שְׁמָמָ֥ה וּמְשַׁמָּֽה׃}
      \item \texthebrew{עָרֶ֙יךָ֙ חָרְבָּ֣ה אָשִׂ֔ים \\ וְאַתָּ֖ה שְׁמָמָ֣ה תִֽהְיֶ֑ה \\ וְיָדַעְתָּ֖ כִּֽי־אֲנִ֥י יְהוָֽה׃}
      \item \texthebrew{יַ֗עַן הֱי֤וֹת לְךָ֙ אֵיבַ֣ת עוֹלָ֔ם \\ וַתַּגֵּ֥ר אֶת־בְּנֵֽי־יִשְׂרָאֵ֖ל עַל־יְדֵי־חָ֑רֶב \\ בְּעֵ֣ת אֵידָ֔ם \\ בְּעֵ֖ת עֲוֹ֥ן קֵֽץ׃}
      \item \texthebrew{לָכֵ֣ן חַי־אָ֗נִי נְאֻם֙ אֲדֹנָ֣י יְהוִ֔ה \\ כִּֽי־לְדָ֥ם אֶעֶשְׂךָ֖ וְדָ֣ם יִרְדֲּפֶ֑ךָ \\ אִם־לֹ֥א דָ֛ם שָׂנֵ֖אתָ וְדָ֥ם יִרְדֲּפֶֽךָ׃}
      \item \texthebrew{וְנָֽתַתִּי֙ אֶת־הַ֣ר שֵׂעִ֔יר לְשִֽׁמְמָ֖ה וּשְׁמָמָ֑ה \\ וְהִכְרַתִּ֥י מִמֶּ֖נּוּ עֹבֵ֥ר וָשָֽׁב׃}
      \item \texthebrew{וּמִלֵּאתִ֥י אֶת־הָרָ֖יו חֲלָלָ֑יו \\ גִּבְעוֹתֶ֤יךָ וְגֵאוֹתֶ֙יךָ֙ וְכָל־אֲפִיקֶ֔יךָ חַלְלֵי־חֶ֖רֶב יִפְּל֥וּ בָהֶֽם׃}
      \item \texthebrew{שִֽׁמְמ֤וֹת עוֹלָם֙ אֶתֶּנְךָ֔ וְעָרֶ֖יךָ לֹ֣א תָשֹׁ֑בְנָה \\ וִֽידַעְתֶּ֖ם כִּֽי־אֲנִ֥י יְהוָֽה׃}
      \item \texthebrew{יַ֣עַן אֲ֠מָרְךָ \\ אֶת־שְׁנֵ֙י הַגּוֹיִ֜ם וְאֶת־שְׁתֵּ֧י הָאֲרָצ֛וֹת לִ֥י תִהְיֶ֖ינָה \\ וִֽירַשְׁנ֑וּהָ \\ וַֽיהוָ֖ה שָׁ֥ם הָיָֽה׃}
      \item \texthebrew{לָכֵ֣ן חַי־אָ֗נִי נְאֻם֘ אֲדֹנָ֣י יְהוִה֒ \\ וְעָשִׂ֗יתִי כְּאַפְּךָ֙ וּכְקִנְאָ֣תְךָ֔ אֲשֶׁ֣ר עָשִׂ֔יתָה מִשִּׂנְאָתֶ֖יךָ בָּ֑ם \\ וְנוֹדַ֥עְתִּי בָ֖ם כַּאֲשֶׁ֥ר אֶשְׁפְּטֶֽךָ׃}
      \item \texthebrew{וְֽיָדַעְתָּ֘ כִּֽי־אֲנִ֣י יְהוָה֒ \\ שָׁמַ֣עְתִּי׀ אֶת־כָּל־נָאָֽצוֹתֶ֗יךָ אֲשֶׁ֥ר אָמַ֛רְתָּ עַל־הָרֵ֥י יִשְׂרָאֵ֖ל לֵאמֹ֣ר׀ \\ שָׁמֵ֑מוּ \\ לָ֥נוּ נִתְּנ֖וּ לְאָכְלָֽה׃}
      \item \texthebrew{וַתַּגְדִּ֤ילוּ עָלַי֙ בְּפִיכֶ֔ם \\ וְהַעְתַּרְתֶּ֥ם עָלַ֖י דִּבְרֵיכֶ֑ם \\ אֲנִ֖י שָׁמָֽעְתִּי׃ ס} \parSpace

            %verset 14:
      \item \texthebrew{כֹּ֥ה אָמַ֖ר אֲדֹנָ֣י יְהוִ֑ה \\ כִּשְׂמֹ֙חַ֙ כָּל־הָאָ֔רֶץ שְׁמָמָ֖ה אֶעֱשֶׂה־לָּֽךְ׃}
      \item \texthebrew{כְּשִׂמְחָ֙תְךָ֜ לְנַחְלַ֧ת בֵּֽית־יִשְׂרָאֵ֛ל עַ֥ל אֲשֶׁר־שָׁמֵ֖מָה \\ כֵּ֣ן אֶעֱשֶׂה־לָּ֑ךְ \\ שְׁמָמָ֙ה תִֽהְיֶ֤ה הַר־שֵׂעִיר֙ וְכָל־אֱד֣וֹם כֻּלָּ֔הּ \\ וְיָדְע֖וּ כִּֽי־אֲנִ֥י יְהוָֽה׃ פ}
\end{enumerate}
\newpage

%CHAPITRE 36
\section*{}
\subsection*{}
\vspace{-0.6mm}
\begin{enumerate}[leftmargin=\psleftmargin, labelsep=\pslabelsep, label=\fontspec{Linux Libertine}\arabic*, font=\color{\pscolor}\small\textsuperscript, parsep=0em, itemsep=0em, topsep=0em]
      \item \texthebrew{וְאַתָּ֣ה בֶן־אָדָ֔ם הִנָּבֵ֖א אֶל־הָרֵ֣י יִשְׂרָאֵ֑ל \\ וְאָ֣מַרְתָּ֔ הָרֵי֙ יִשְׂרָאֵ֔ל שִׁמְע֖וּ דְּבַר־יְהוָֽה׃}
      \item \texthebrew{כֹּ֤ה אָמַר֙ אֲדֹנָ֣י יְהוִ֔ה \\ יַ֣עַן אָמַ֧ר הָאוֹיֵ֛ב עֲלֵיכֶ֖ם \\ הֶאָ֑ח וּבָמ֣וֹת עוֹלָ֔ם לְמֽוֹרָשָׁ֖ה הָ֥יְתָה לָּֽנוּ׃}
      \item \texthebrew{לָכֵן֙ הִנָּבֵ֣א וְאָמַרְתָּ֔ \\ כֹּ֥ה אָמַ֖ר אֲדֹנָ֣י יְהוִ֑ה \\ יַ֣עַן בְּיַ֡עַן שַׁמּוֹת֩ וְשָׁאֹ֙ף אֶתְכֶ֜ם מִסָּבִ֗יב \\ לִֽהְיוֹתְכֶ֤ם מֽוֹרָשָׁה֙ לִשְׁאֵרִ֣ית הַגּוֹיִ֔ם \\ וַתֵּֽעֲל֛וּ עַל־שְׂפַ֥ת לָשׁ֖וֹן וְדִבַּת־עָֽם׃}
      \item \texthebrew{לָכֵן֙ הָרֵ֣י יִשְׂרָאֵ֔ל שִׁמְע֖וּ דְּבַר־אֲדֹנָ֣י יְהוִ֑ה \\ כֹּֽה־אָמַ֣ר אֲדֹנָ֣י יְ֠הוִה \\ לֶהָרִ֙ים וְלַגְּבָע֜וֹת לָאֲפִיקִ֣ים \\ וְלַגֵּאָי֗וֹת וְלֶחֳרָב֤וֹת הַשֹּֽׁמְמוֹת֙ וְלֶעָרִ֣ים הַנֶּעֱזָב֔וֹת\\  אֲשֶׁ֙ר הָי֤וּ לְבַז֙ וּלְלַ֔עַג לִשְׁאֵרִ֥ית הַגּוֹיִ֖ם אֲשֶׁ֥ר מִסָּבִֽיב׃ ס}
            %verset 5:
      \item \texthebrew{לָכֵ֗ן כֹּֽה־אָמַר֘ אֲדֹנָ֣י יְהוִה֒ \\ אִם־לֹ֠א בְּאֵ֙שׁ קִנְאָתִ֥י דִבַּ֛רְתִּי \\ עַל־שְׁאֵרִ֥ית הַגּוֹיִ֖ם וְעַל־אֱד֣וֹם כֻּלָּ֑א \\ אֲשֶׁ֣ר נָתְנֽוּ־אֶת־אַרְצִ֣י׀ \\ לָ֠הֶם לְמ֙וֹרָשָׁ֜ה בְּשִׂמְחַ֤ת כָּל־לֵבָב֙ בִּשְׁאָ֣ט נֶ֔פֶשׁ \\ לְמַ֥עַן מִגְרָשָׁ֖הּ לָבַֽז׃}
      \item \texthebrew{לָכֵ֕ן הִנָּבֵ֖א עַל־אַדְמַ֣ת יִשְׂרָאֵ֑ל \\ וְאָמַרְתָּ֡ לֶהָרִ֣ים וְ֠לַגְּבָעוֹת לָאֲפִיקִ֙ים וְלַגֵּאָי֜וֹת \\ כֹּֽה־אָמַ֣ר׀ אֲדֹנָ֣י יְהוִ֗ה \\ הִנְנִ֙י בְקִנְאָתִ֤י וּבַחֲמָתִי֙ דִּבַּ֔רְתִּי \\ יַ֛עַן כְּלִמַּ֥ת גּוֹיִ֖ם נְשָׂאתֶֽם׃}
      \item \texthebrew{לָכֵ֗ן כֹּ֤ה אָמַר֙ אֲדֹנָ֣י יְהוִ֔ה \\ אֲנִ֖י נָשָׂ֣אתִי אֶת־יָדִ֑י \\ אִם־לֹ֤א הַגּוֹיִם֙ אֲשֶׁ֣ר לָכֶ֣ם מִסָּבִ֔יב הֵ֖מָּה כְּלִמָּתָ֥ם יִשָּֽׂאוּ׃} \verseSpace
            %verset 8:
      \item \texthebrew{וְאַתֶּ֞ם הָרֵ֤י יִשְׂרָאֵל֙ עַנְפְּכֶ֣ם תִּתֵּ֔נוּ \\ וּפֶרְיְכֶ֥ם תִּשְׂא֖וּ לְעַמִּ֣י יִשְׂרָאֵ֑ל \\ כִּ֥י קֵרְב֖וּ לָבֽוֹא׃}
      \item \texthebrew{כִּ֖י הִנְנִ֣י אֲלֵיכֶ֑ם וּפָנִ֣יתִי אֲלֵיכֶ֔ם \\ וְנֶעֱבַדְתֶּ֖ם וְנִזְרַעְתֶּֽם׃}
      \item \texthebrew{וְהִרְבֵּיתִ֤י עֲלֵיכֶם֙ אָדָ֔ם כָּל־בֵּ֥ית יִשְׂרָאֵ֖ל כֻּלֹּ֑ה \\ וְנֹֽשְׁבוּ֙ הֶֽעָרִ֔ים וְהֶחֳרָב֖וֹת תִּבָּנֶֽינָה׃}
      \item \texthebrew{וְהִרְבֵּיתִ֧י עֲלֵיכֶ֛ם אָדָ֥ם וּבְהֵמָ֖ה \\ וְרָב֣וּ וּפָר֑וּ \\ וְהוֹשַׁבְתִּ֙י אֶתְכֶ֜ם כְּקַדְמֽוֹתֵיכֶ֗ם \\ וְהֵטִֽבֹתִי֙ מֵרִאשֹׁ֣תֵיכֶ֔ם \\ וִֽידַעְתֶּ֖ם כִּֽי־אֲנִ֥י יְהוָֽה׃}
      \item \texthebrew{וְהוֹלַכְתִּי֩ עֲלֵיכֶ֙ם אָדָ֜ם אֶת־עַמִּ֤י יִשְׂרָאֵל֙ \\ וִֽירֵשׁ֔וּךָ \\ וְהָיִ֥יתָ לָהֶ֖ם לְנַחֲלָ֑ה \\ וְלֹא־תוֹסִ֥ף ע֖וֹד לְשַׁכְּלָֽם׃ ס} \newpage
            %verset 13:
      \item \texthebrew{כֹּ֤ה אָמַר֙ אֲדֹנָ֣י יְהוִ֔ה \\ יַ֚עַן אֹמְרִ֣ים לָכֶ֔ם \\ אֹכֶ֥לֶת אָדָ֖ם אָ֑תְּ \\ וּמְשַׁכֶּ֥לֶת גּוֹיַ֖יִךְ הָיִֽית׃}
      \item \texthebrew{לָכֵ֗ן אָדָם֙ לֹא־תֹ֣אכְלִי ע֔וֹד \\ וְגוֹיַ֖יִךְ לֹ֣א תְשַׁכְּלִי־ע֑וֹד נְאֻ֖ם אֲדֹנָ֥י יְהוִֽה׃}
      \item \texthebrew{וְלֹא־אַשְׁמִ֙יעַ אֵלַ֤יִךְ עוֹד֙ כְּלִמַּ֣ת הַגּוֹיִ֔ם \\ וְחֶרְפַּ֥ת עַמִּ֖ים לֹ֣א תִשְׂאִי־ע֑וֹד \\ וְגוֹיַ֙יִךְ֙ לֹא־תַכְשִׁ֣לִי ע֔וֹד נְאֻ֖ם אֲדֹנָ֥י יְהוִֽה׃ ס} \parSpace
      \subsection*{}
      \vspace{-0.6mm}
            %verset 16:
      \item \texthebrew{וַיְהִ֥י דְבַר־יְהוָ֖ה אֵלַ֥י לֵאמֹֽר׃}
      \item \texthebrew{בֶּן־אָדָ֗ם בֵּ֤ית יִשְׂרָאֵל֙ יֹשְׁבִ֣ים עַל־אַדְמָתָ֔ם וַיְטַמְּא֣וּ אוֹתָ֔הּ בְּדַרְכָּ֖ם וּבַעֲלִֽילוֹתָ֑ם \\ כְּטֻמְאַת֙ הַנִּדָּ֔ה הָיְתָ֥ה דַרְכָּ֖ם לְפָנָֽי׃}
      \item \texthebrew{וָאֶשְׁפֹּ֤ךְ חֲמָתִי֙ עֲלֵיהֶ֔ם עַל־הַדָּ֖ם אֲשֶׁר־שָׁפְכ֣וּ עַל־הָאָ֑רֶץ \\ וּבְגִלּוּלֵיהֶ֖ם טִמְּאֽוּהָ׃}
      \item \texthebrew{וָאָפִ֤יץ אֹתָם֙ בַּגּוֹיִ֔ם \\ וַיִּזָּר֖וּ בָּאֲרָצ֑וֹת \\ כְּדַרְכָּ֥ם וְכַעֲלִילוֹתָ֖ם שְׁפַטְתִּֽים׃}
      \item \texthebrew{וַיָּב֗וֹא אֶל־הַגּוֹיִם֙ אֲשֶׁר־בָּ֣אוּ שָׁ֔ם וַֽיְחַלְּל֖וּ אֶת־שֵׁ֣ם קָדְשִׁ֑י \\ בֶּאֱמֹ֤ר לָהֶם֙ \\ עַם־יְהוָ֣ה אֵ֔לֶּה \\ וּמֵאַרְצ֖וֹ יָצָֽאוּ׃}
      \item \texthebrew{וָאֶחְמֹ֖ל עַל־שֵׁ֣ם קָדְשִׁ֑י \\ אֲשֶׁ֤ר חִלְּל֙וּהוּ֙ בֵּ֣ית יִשְׂרָאֵ֔ל בַּגּוֹיִ֖ם אֲשֶׁר־בָּ֥אוּ שָֽׁמָּה׃ ס} \parSpace
            %verset 22:
      \item \texthebrew{לָכֵ֞ן אֱמֹ֣ר לְבֵֽית־יִשְׂרָאֵ֗ל \\ כֹּ֤ה אָמַר֙ אֲדֹנָ֣י יְהוִ֔ה \\ לֹ֧א לְמַעַנְכֶ֛ם אֲנִ֥י עֹשֶׂ֖ה בֵּ֣ית יִשְׂרָאֵ֑ל \\ כִּ֤י אִם־לְשֵׁם־קָדְשִׁי֙ \\ אֲשֶׁ֣ר חִלַּלְתֶּ֔ם בַּגּוֹיִ֖ם אֲשֶׁר־בָּ֥אתֶם שָֽׁם׃}
      \item \texthebrew{וְקִדַּשְׁתִּ֞י אֶת־שְׁמִ֣י הַגָּד֗וֹל הַֽמְחֻלָּל֙ בַּגּוֹיִ֔ם \\ אֲשֶׁ֥ר חִלַּלְתֶּ֖ם בְּתוֹכָ֑ם \\ וְיָדְע֙וּ הַגּוֹיִ֜ם כִּי־אֲנִ֣י יְהוָ֗ה נְאֻם֙ אֲדֹנָ֣י יְהוִ֔ה \\ בְּהִקָּדְשִׁ֥י בָכֶ֖ם לְעֵינֵיהֶֽם׃}
      \item \texthebrew{וְלָקַחְתִּ֤י אֶתְכֶם֙ מִן־הַגּוֹיִ֔ם \\ וְקִבַּצְתִּ֥י אֶתְכֶ֖ם מִכָּל־הָאֲרָצ֑וֹת \\ וְהֵבֵאתִ֥י אֶתְכֶ֖ם אֶל־אַדְמַתְכֶֽם׃}
      \item \texthebrew{וְזָרַקְתִּ֧י עֲלֵיכֶ֛ם מַ֥יִם טְהוֹרִ֖ים וּטְהַרְתֶּ֑ם \\ מִכֹּ֧ל טֻמְאוֹתֵיכֶ֛ם וּמִכָּל־גִּלּ֥וּלֵיכֶ֖ם אֲטַהֵ֥ר אֶתְכֶֽם׃}
      \item \texthebrew{וְנָתַתִּ֤י לָכֶם֙ לֵ֣ב חָדָ֔שׁ וְר֥וּחַ חֲדָשָׁ֖ה אֶתֵּ֣ן בְּקִרְבְּכֶ֑ם \\ וַהֲסִ֙רֹתִ֜י אֶת־לֵ֤ב הָאֶ֙בֶן֙ מִבְּשַׂרְכֶ֔ם וְנָתַתִּ֥י לָכֶ֖ם לֵ֥ב בָּשָֽׂר׃}
      \item \texthebrew{וְאֶת־רוּחִ֖י אֶתֵּ֣ן בְּקִרְבְּכֶ֑ם \\ וְעָשִׂ֗יתִי אֵ֤ת אֲשֶׁר־בְּחֻקַּי֙ תֵּלֵ֔כוּ \\ וּמִשְׁפָּטַ֥י תִּשְׁמְר֖וּ וַעֲשִׂיתֶֽם׃}
      \item \texthebrew{וִישַׁבְתֶּ֣ם בָּאָ֔רֶץ אֲשֶׁ֥ר נָתַ֖תִּי לַאֲבֹֽתֵיכֶ֑ם \\ וִהְיִ֤יתֶם לִי֙ לְעָ֔ם וְאָ֣נֹכִ֔י אֶהְיֶ֥ה לָכֶ֖ם לֵאלֹהִֽים׃}
      \item \texthebrew{וְהוֹשַׁעְתִּ֣י אֶתְכֶ֔ם מִכֹּ֖ל טֻמְאֽוֹתֵיכֶ֑ם \\ וְקָרָ֤אתִי אֶל־הַדָּגָן֙ וְהִרְבֵּיתִ֣י אֹת֔וֹ \\ וְלֹא־אֶתֵּ֥ן עֲלֵיכֶ֖ם רָעָֽב׃}
      \item \texthebrew{וְהִרְבֵּיתִי֙ אֶת־פְּרִ֣י הָעֵ֔ץ וּתְנוּבַ֖ת הַשָּׂדֶ֑ה לְמַ֗עַן \\ אֲ֠שֶׁר לֹ֣א תִקְח֥וּ ע֛וֹד חֶרְפַּ֥ת רָעָ֖ב בַּגּוֹיִֽם׃}
      \item \texthebrew{וּזְכַרְתֶּם֙ אֶת־דַּרְכֵיכֶ֣ם הָרָעִ֔ים וּמַעַלְלֵיכֶ֖ם אֲשֶׁ֣ר לֹֽא־טוֹבִ֑ים \\ וּנְקֹֽטֹתֶם֙ בִּפְנֵיכֶ֔ם עַ֚ל עֲוֹנֹ֣תֵיכֶ֔ם וְעַ֖ל תּוֹעֲבֽוֹתֵיכֶֽם׃}
      \item \texthebrew{לֹ֧א לְמַעַנְכֶ֣ם אֲנִֽי־עֹשֶׂ֗ה נְאֻם֙ אֲדֹנָ֣י יְהוִ֔ה יִוָּדַ֖ע לָכֶ֑ם \\ בּ֧וֹשׁוּ וְהִכָּלְמ֛וּ מִדַּרְכֵיכֶ֖ם בֵּ֥ית יִשְׂרָאֵֽל׃ ס} \parSpace
            %verset 33:
      \item \texthebrew{כֹּ֤ה אָמַר֙ אֲדֹנָ֣י יְהוִ֔ה \\ בְּיוֹם֙ טַהֲרִ֣י אֶתְכֶ֔ם מִכֹּ֖ל עֲוֹנֽוֹתֵיכֶ֑ם \\ וְהֽוֹשַׁבְתִּי֙ אֶת־הֶ֣עָרִ֔ים וְנִבְנ֖וּ הֶחֳרָבֽוֹת׃}
      \item \texthebrew{וְהָאָ֥רֶץ הַנְּשַׁמָּ֖ה תֵּֽעָבֵ֑ד \\ תַּ֚חַת אֲשֶׁ֣ר הָיְתָ֣ה שְׁמָמָ֔ה לְעֵינֵ֖י כָּל־עוֹבֵֽר׃}
      \item \texthebrew{וְאָמְר֗וּ \\ הָאָ֤רֶץ הַלֵּ֙זוּ֙ הַנְּשַׁמָּ֔ה \\ הָיְתָ֖ה כְּגַן־עֵ֑דֶן \\ וְהֶעָרִ֧ים הֶחֳרֵב֛וֹת וְהַֽנְשַׁמּ֥וֹת וְהַנֶּהֱרָס֖וֹת \\ בְּצוּר֥וֹת יָשָֽׁבוּ׃}
      \item \texthebrew{וְיָדְע֣וּ הַגּוֹיִ֗ם אֲשֶׁ֣ר יִֽשָּׁאֲרוּ֘ סְבִיבוֹתֵיכֶם֒ \\ כִּ֣י׀ אֲנִ֣י יְהוָ֗ה \\ בָּנִ֙יתִי֙ הַנֶּ֣הֱרָס֔וֹת \\ נָטַ֖עְתִּי הַנְּשַׁמָּ֑ה \\ אֲנִ֥י יְהוָ֖ה דִּבַּ֥רְתִּי וְעָשִֽׂיתִי׃ ס}\parSpace
            %verset 37:
      \item \texthebrew{כֹּ֤ה אָמַר֙ אֲדֹנָ֣י יְהוִ֔ה \\ ע֗וֹד זֹ֛את \\ אִדָּרֵ֥שׁ לְבֵֽית־יִשְׂרָאֵ֖ל לַעֲשׂ֣וֹת לָהֶ֑ם \\ אַרְבֶּ֥ה אֹתָ֛ם כַּצֹּ֖אן אָדָֽם׃}
      \item \texthebrew{כְּצֹ֣אן קָֽדָשִׁ֗ים כְּצֹ֤אן יְרוּשָׁ֙לִַם֙ בְּמ֣וֹעֲדֶ֔יהָ \\ כֵּ֤ן תִּהְיֶ֙ינָה֙ הֶעָרִ֣ים הֶחֳרֵב֔וֹת מְלֵא֖וֹת צֹ֣אן אָדָ֑ם \\ וְיָדְע֖וּ כִּֽי־אֲנִ֥י יְהוָֽה׃ ס}
\end{enumerate}
\newpage

%CHAPITRE 37
\section*{}
\subsection*{}
\vspace{-0.6mm}
\begin{enumerate}[leftmargin=\psleftmargin, labelsep=\pslabelsep, label=\fontspec{Linux Libertine}\arabic*, font=\color{\pscolor}\small\textsuperscript, parsep=0em, itemsep=0em, topsep=0em]
      \item \texthebrew{הָיְתָ֣ה עָלַי֘ יַד־יְהוָה֒ \\ וַיּוֹצִאֵ֤נִי בְר֙וּחַ֙ יְהוָ֔ה וַיְנִיחֵ֖נִי בְּת֣וֹךְ הַבִּקְעָ֑ה \\ וְהִ֖יא מְלֵאָ֥ה עֲצָמֽוֹת׃}
      \item \texthebrew{וְהֶעֱבִירַ֥נִי עֲלֵיהֶ֖ם סָבִ֣יב׀ סָבִ֑יב \\ וְהִנֵּ֙ה רַבּ֤וֹת מְאֹד֙ עַל־פְּנֵ֣י הַבִּקְעָ֔ה \\ וְהִנֵּ֖ה יְבֵשׁ֥וֹת מְאֹֽד׃}
      \item \texthebrew{וַיֹּ֣אמֶר אֵלַ֔י \\ בֶּן־אָדָ֕ם הֲתִחְיֶ֖ינָה הָעֲצָמ֣וֹת הָאֵ֑לֶּה \\ וָאֹמַ֕ר \\ אֲדֹנָ֥י יְהוִ֖ה אַתָּ֥ה יָדָֽעְתָּ׃}
      \item \texthebrew{וַיֹּ֣אמֶר אֵלַ֔י \\ הִנָּבֵ֖א עַל־הָעֲצָמ֣וֹת הָאֵ֑לֶּה \\ וְאָמַרְתָּ֣ אֲלֵיהֶ֔ם הָעֲצָמוֹת֙ הַיְבֵשׁ֔וֹת שִׁמְע֖וּ דְּבַר־יְהוָֽה׃}
      \item \texthebrew{כֹּ֤ה אָמַר֙ אֲדֹנָ֣י יְהוִ֔ה לָעֲצָמ֖וֹת הָאֵ֑לֶּה \\ הִנֵּ֙ה אֲנִ֜י מֵבִ֥יא בָכֶ֛ם ר֖וּחַ וִחְיִיתֶֽם׃}
      \item \texthebrew{וְנָתַתִּי֩ עֲלֵיכֶ֙ם גִּדִ֜ים \\ וְֽהַעֲלֵתִ֧י עֲלֵיכֶ֣ם בָּשָׂ֗ר \\ וְקָרַמְתִּ֤י עֲלֵיכֶם֙ ע֔וֹר \\ וְנָתַתִּ֥י בָכֶ֛ם ר֖וּחַ וִחְיִיתֶ֑ם \\ וִידַעְתֶּ֖ם כִּֽי־אֲנִ֥י יְהוָֽה׃}
      \item \texthebrew{וְנִבֵּ֖אתִי כַּאֲשֶׁ֣ר צֻוֵּ֑יתִי \\ וַֽיְהִי־ק֤וֹל כְּהִנָּֽבְאִי֙ \\ וְהִנֵּה־רַ֔עַשׁ \\ וַתִּקְרְב֣וּ עֲצָמ֔וֹת עֶ֖צֶם אֶל־עַצְמֽוֹ׃}
      \item \texthebrew{וְרָאִ֜יתִי \\ וְהִנֵּֽה־עֲלֵיהֶ֤ם גִּדִים֙ \\ וּבָשָׂ֣ר עָלָ֔ה \\ וַיִּקְרַ֧ם עֲלֵיהֶ֛ם ע֖וֹר מִלְמָ֑עְלָה \\ וְר֖וּחַ אֵ֥ין בָּהֶֽם׃} \verseSpace
      \item \texthebrew{וַיֹּ֣אמֶר אֵלַ֔י \\ הִנָּבֵ֖א אֶל־הָר֑וּחַ הִנָּבֵ֣א בֶן־אָ֠דָם \\ וְאָמַרְתָּ֙ אֶל־הָר֜וּחַ כֹּֽה־אָמַ֣ר׀ אֲדֹנָ֣י יְהוִ֗ה \\ מֵאַרְבַּ֤ע רוּחוֹת֙ בֹּ֣אִי \\ הָר֔וּחַ וּפְחִ֛י בַּהֲרוּגִ֥ים הָאֵ֖לֶּה וְיִֽחְיֽוּ׃}
      \item \texthebrew{וְהִנַּבֵּ֖אתִי כַּאֲשֶׁ֣ר צִוָּ֑נִי \\ וַתָּבוֹא֩ בָהֶ֙ם הָר֜וּחַ וַיִּֽחְי֗וּ \\ וַיַּֽעַמְדוּ֙ עַל־רַגְלֵיהֶ֔ם \\ חַ֖יִל גָּד֥וֹל מְאֹד־מְאֹֽד׃ ס} \verseSpace
            %verset 11: 
      \item \texthebrew{וַיֹּאמֶר֘ אֵלַי֒ \\ בֶּן־אָדָ֕ם הָעֲצָמ֣וֹת הָאֵ֔לֶּה כָּל־בֵּ֥ית יִשְׂרָאֵ֖ל הֵ֑מָּה \\ הִנֵּ֣ה אֹמְרִ֗ים \\ יָבְשׁ֧וּ עַצְמוֹתֵ֛ינוּ וְאָבְדָ֥ה תִקְוָתֵ֖נוּ נִגְזַ֥רְנוּ לָֽנוּ׃}
      \item \texthebrew{לָכֵן֩ הִנָּבֵ֙א וְאָמַרְתָּ֜ אֲלֵיהֶ֗ם \\ כֹּֽה־אָמַר֘ אֲדֹנָ֣י יְהוִה֒ הִנֵּה֩ אֲנִ֙י פֹתֵ֜חַ אֶת־קִבְרֽוֹתֵיכֶ֗ם \\ וְהַעֲלֵיתִ֥י אֶתְכֶ֛ם מִקִּבְרוֹתֵיכֶ֖ם עַמִּ֑י \\ וְהֵבֵאתִ֥י אֶתְכֶ֖ם אֶל־אַדְמַ֥ת יִשְׂרָאֵֽל׃ ס}
            %verset 13:
      \item \texthebrew{וִֽידַעְתֶּ֖ם כִּֽי־אֲנִ֣י יְהוָ֑ה בְּפִתְחִ֣י אֶת־קִבְרֽוֹתֵיכֶ֗ם \\ וּבְהַעֲלוֹתִ֥י אֶתְכֶ֛ם מִקִּבְרוֹתֵיכֶ֖ם עַמִּֽי׃}
      \item \texthebrew{וְנָתַתִּ֙י רוּחִ֤י בָכֶם֙ וִחְיִיתֶ֔ם \\ וְהִנַּחְתִּ֥י אֶתְכֶ֖ם עַל־אַדְמַתְכֶ֑ם \\ וִידַעְתֶּ֞ם כִּי־אֲנִ֧י יְהוָ֛ה דִּבַּ֥רְתִּי וְעָשִׂ֖יתִי \\ נְאֻם־יְהוָֽה׃ פ}\parSpace
      \subsection*{}
      \vspace{-0.6mm}
            %verset 15:
      \item \texthebrew{וַיְהִ֥י דְבַר־יְהוָ֖ה אֵלַ֥י לֵאמֹֽר׃}
      \item \texthebrew{וְאַתָּ֣ה בֶן־אָדָ֗ם קַח־לְךָ֙ עֵ֣ץ אֶחָ֔ד וּכְתֹ֤ב עָלָיו֙ \\ לִֽיהוּדָ֔ה וְלִבְנֵ֥י יִשְׂרָאֵ֖ל חֲבֵרָ֑יו \\ וּלְקַח֙ עֵ֣ץ אֶחָ֔ד וּכְת֣וֹב עָלָ֗יו \\ לְיוֹסֵף֙ עֵ֣ץ אֶפְרַ֔יִם וְכָל־בֵּ֥ית יִשְׂרָאֵ֖ל חֲבֵרָֽיו׃}
      \item \texthebrew{וְקָרַ֙ב אֹתָ֜ם אֶחָ֧ד אֶל־אֶחָ֛ד לְךָ֖ לְעֵ֣ץ אֶחָ֑ד \\ וְהָי֥וּ לַאֲחָדִ֖ים בְּיָדֶֽךָ׃}
      \item \texthebrew{וְכַֽאֲשֶׁר֙ יֹאמְר֣וּ אֵלֶ֔יךָ בְּנֵ֥י עַמְּךָ֖ לֵאמֹ֑ר \\ הֲלֽוֹא־תַגִּ֥יד לָ֖נוּ מָה־אֵ֥לֶּה לָּֽךְ׃}
      \item \texthebrew{דַּבֵּ֣ר אֲלֵהֶ֗ם כֹּֽה־אָמַר֘ אֲדֹנָ֣י יְהוִה֒ \\ הִנֵּה֩ אֲנִ֙י לֹקֵ֜חַ אֶת־עֵ֤ץ יוֹסֵף֙ אֲשֶׁ֣ר בְּיַד־אֶפְרַ֔יִם \\ וְשִׁבְטֵ֥י יִשְׂרָאֵ֖ל חֲבֵרָ֑יו \\ וְנָתַתִּי֩ אוֹתָ֙ם עָלָ֜יו אֶת־עֵ֣ץ יְהוּדָ֗ה \\ וַֽעֲשִׂיתִם֙ לְעֵ֣ץ אֶחָ֔ד \\ וְהָי֥וּ אֶחָ֖ד בְּיָדִֽי׃}
      \item \texthebrew{וְהָי֙וּ הָעֵצִ֜ים אֲֽשֶׁר־תִּכְתֹּ֧ב עֲלֵיהֶ֛ם בְּיָדְךָ֖ לְעֵינֵיהֶֽם׃}
      \item \texthebrew{וְדַבֵּ֣ר אֲלֵיהֶ֗ם כֹּֽה־אָמַר֘ אֲדֹנָ֣י יְהוִה֒ \\ הִנֵּ֙ה אֲנִ֤י לֹקֵ֙חַ֙ אֶת־בְּנֵ֣י יִשְׂרָאֵ֔ל מִבֵּ֥ין הַגּוֹיִ֖ם אֲשֶׁ֣ר הָֽלְכוּ־שָׁ֑ם \\ וְקִבַּצְתִּ֤י אֹתָם֙ מִסָּבִ֔יב וְהֵבֵאתִ֥י אוֹתָ֖ם אֶל־אַדְמָתָֽם׃}
      \item \texthebrew{וְעָשִׂ֣יתִי אֹ֠תָם לְג֙וֹי אֶחָ֤ד בָּאָ֙רֶץ֙ בְּהָרֵ֣י יִשְׂרָאֵ֔ל \\ וּמֶ֧לֶךְ אֶחָ֛ד יִֽהְיֶ֥ה לְכֻלָּ֖ם לְמֶ֑לֶךְ \\ וְלֹ֤א יִֽהְיוּ־עוֹד֙ לִשְׁנֵ֣י גוֹיִ֔ם וְלֹ֙א יֵחָ֥צוּ ע֛וֹד לִשְׁתֵּ֥י מַמְלָכ֖וֹת עֽוֹד׃}
      \item \texthebrew{וְלֹ֧א יִֽטַמְּא֣וּ ע֗וֹד בְּגִלּֽוּלֵיהֶם֙ וּבְשִׁקּ֣וּצֵיהֶ֔ם וּבְכֹ֖ל פִּשְׁעֵיהֶ֑ם \\ וְהוֹשַׁעְתִּ֣י אֹתָ֗ם מִכֹּ֤ל מוֹשְׁבֹֽתֵיהֶם֙ אֲשֶׁ֣ר חָטְא֣וּ בָהֶ֔ם \\ וְטִהַרְתִּ֤י אוֹתָם֙ \\ וְהָיוּ־לִ֣י לְעָ֔ם \\ וַאֲנִ֕י אֶהְיֶ֥ה לָהֶ֖ם לֵאלֹהִֽים׃}
      \item \texthebrew{וְעַבְדִּ֤י דָוִד֙ מֶ֣לֶךְ עֲלֵיהֶ֔ם \\ וְרוֹעֶ֥ה אֶחָ֖ד יִהְיֶ֣ה לְכֻלָּ֑ם \\ וּבְמִשְׁפָּטַ֣י יֵלֵ֔כוּ \\ וְחֻקֹּתַ֥י יִשְׁמְר֖וּ וְעָשׂ֥וּ אוֹתָֽם׃}
      \item \texthebrew{וְיָשְׁב֣וּ עַל־הָאָ֗רֶץ אֲשֶׁ֤ר נָתַ֙תִּי֙ לְעַבְדִּ֣י לְיַֽעֲקֹ֔ב \\ אֲשֶׁ֥ר יָֽשְׁבוּ־בָ֖הּ אֲבֽוֹתֵיכֶ֑ם \\ וְיָשְׁב֣וּ עָלֶ֡יהָ הֵ֠מָּה וּבְנֵיהֶ֞ם וּבְנֵ֤י בְנֵיהֶם֙ עַד־עוֹלָ֔ם \\ וְדָוִ֣ד עַבְדִּ֔י נָשִׂ֥יא לָהֶ֖ם לְעוֹלָֽם׃}
      \item \texthebrew{וְכָרַתִּ֤י לָהֶם֙ בְּרִ֣ית שָׁל֔וֹם \\ בְּרִ֥ית עוֹלָ֖ם יִהְיֶ֣ה אוֹתָ֑ם \\ וּנְתַתִּים֙ וְהִרְבֵּיתִ֣י אוֹתָ֔ם \\ וְנָתַתִּ֧י אֶת־מִקְדָּשִׁ֛י בְּתוֹכָ֖ם לְעוֹלָֽם׃}
      \item \texthebrew{וְהָיָ֤ה מִשְׁכָּנִי֙ עֲלֵיהֶ֔ם \\ וְהָיִ֥יתִי לָהֶ֖ם לֵֽאלֹהִ֑ים \\ וְהֵ֖מָּה יִֽהְיוּ־לִ֥י לְעָֽם׃}
      \item \texthebrew{וְיָֽדְעוּ֙ הַגּוֹיִ֔ם כִּ֚י אֲנִ֣י יְהוָ֔ה מְקַדֵּ֖שׁ אֶת־יִשְׂרָאֵ֑ל \\ בִּהְי֧וֹת מִקְדָּשִׁ֛י בְּתוֹכָ֖ם לְעוֹלָֽם׃ ס}
\end{enumerate}
\end{hebrew}
\end{document}